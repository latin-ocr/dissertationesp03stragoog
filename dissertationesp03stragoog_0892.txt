Epistulae amatoriae quomodo cohaereant cum elegiisAlexandrinis. 51

declamationes ¹), quarum altera in suspicionem ruptae fidei
vocatus se defendit, altera ancillae persuadere vult, ut se
amare pergat, lepideque minatur, si illa precibus suis resistat,
se dominae nuntiaturum esse eam amori suo antea amore
respondissef). Quodsi contendis poetam Romanum ab elegia
Alexandrina pendere, equidem quamvis narratiunculam ama·
teriam licet soluta oratione scriptam suffecisse respondeo, ut
Ovidio quasi ansam ad haee carmina daret, nisi forte vita ipsa
haec obtulit, atque ille re vera, quae ipsi acciderant, narravit

Ad Apuleium revertor easque fabulas, quae Milesiarum,
ut volunt viri docti, similes historiae de Lucio insertae sunt.
Hae quoque arte congruunt cum quibusdam Aristaeneti epi-
stulis. Conferas enim Apulei Metamorphoseon IX 5-7.
17-21. 24. 25 et Aristaeneti epistulas Ι 5. 9 et Π 22. Facile
est cognitu scriptores iu eodem genere narrationum versari3
nam et Apuleius et Aristaenetus enarrant, quibus dolis uxores
et amatores illarum utantur, ut maritos decipiant. Certum
videa fabularum genus ab utroque auctore in suos usus oon-
versum ³).

Sed non hoc tantum narrationum genere Aristaenetus
utitur3 adhibet etiam historicorum libros et ipsa quoque Alexan-
drinorum earmina. Incipiamus ab epistula 113⁴), cuius

¹) Simili artificio Ovidius inter se coniungit elegias 111 ct 12,
Propertius carmina 18a et ab.
¹} Conferas Ovidii praecepta (Art. Amatl 3hlsqq.), Propertii lll 15.
³) Duo sufficiant exempla, ut cognoscas, qualis cognatio inter
illas epistulas Aristaeneti et fabulas Apulei intercedat. ln Metamorph.
IX 5-7 mulier quaedam, cuius maritus subito et exopinato domum
redit, amatorem dolio occulit. Quod curn maritus alicui homini, qui
illud secum ferre in animo habet, vendere velit, mulier simulat
moechum quasi emptorem iu dolium descendisse, ut firmitatem illius
examinet. Maritus fretus verbis uxoris adultero dolium vendit, prae-
sertim cum ille septem, alter solum quinque denarios offerat. - Con·
feras Aristaeneti epistulam 1122, cuius finis intercidit: uxor, cuius
maritus ex inopinato redit, adulterum vincit eumque furandi causa
ingressum simulat. Deinde impedit, quominus maritus illum interficiat,
cum dicit se solam furem usque ad hoo tempus, quo undecim viris
tradendus sit, custodire velle.
‘ ⁴) Rohde, Der griech. Roman¹ p. 59. 366. 369.

4*

 

